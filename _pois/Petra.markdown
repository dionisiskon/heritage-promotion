---
layout: poi
wikidatum: Q5788
title:  Πέτρα
---

Η σημερινή “Πέτρα” είναι η αρχαία πρωτεύουσα των Ναβαταίων (ή Ναμπάτου όπως τους αποκαλούσαν οι Μεσοποτάμιοι λαοί) που εγκαταλείφθηκε το 663 μ.Χ. και ο κορυφαίος τουριστικός προορισμός της Ιορδανίας. Θεωρείται ένα από τα πιο εντυπωσιακά ανθρώπινα δημιουργήματα, μοναδικής ομορφιάς και πολιτιστικής αξίας. Πρόκειται για ένα σύμπλεγμα 30 διαφορετικών χώρων σε μια ακτίνα 60 χιλιομέτρων, με ναούς, τάφους και εκπληκτικής αρχιτεκτονικής κτίρια, λαξευμένα πάνω σε μαλακά ψαμμιτικά πετρώματα ροζέ ασβεστόλιθου. Το πραγματικό όνομα της πόλης είναι “Ράκμου” που στην γλώσσα των Ναβαταίων σημαίνει “Βράχος με χρωματιστές ραβδώσεις”. Το όνομα “Πέτρα” δόθηκε από Έλληνες εμπόρους σύμφωνα με τον αρχαίο Έλληνα ιστορικό, Ιερώνυμο τον Καρδιανό. Ο πρώτος δυτικός εξερευνητής που είδε την πόλη Πέτρα, μετά την εγκατάλειψη της από τους κατοίκους της, ήταν ο Ελβετός Γιόχαν Λούντβιχ Μπούρκχαρντ τον Αύγουστο του 1812. Από τότε έγινε ξανά τουριστικό και θρησκευτικό αξιοθέατο προσελκύοντας τουρίστες από όλο τον κόσμο. <br> <br>  
Χαρακτηρισμένη από το 1985 ως Μνημείο Παγκόσμιας Κληρονομιάς της UNESCO καθώς και ένα από τα 7 σύγχρονα θαύματα του κόσμου (σ.σ. από τον Ιούλιο του 2007), η Πέτρα παρουσιάζει έντονα τα σημάδια της ελληνιστικής περιόδου και όπως φαίνεται και από το όνομα, είχε δεχτεί την παρουσία των Ελλήνων, και αργότερα και των Ρωμαίων. <br> <br>  
Σύμφωνα με τον αρχαίο Ελληνα ιστορικό του 4ου αιώνα π.Χ. Ιερώνυμο τον Καρδιανό, το όνομα Πέτρα δόθηκε από τους Ελληνες εμπόρους, επειδή οι κάτοικοι της πόλης γιόρταζαν την εποχή της άνοιξης μια θεότητα στην οποία προσέφεραν διάφορα αγαθά, ως θυσία, πάνω σε μια μεγάλη πέτρα. Η μεγάλη αυτή πέτρα βρίσκεται νοτιοδυτικά της αρχαίας πόλης και σήμερα ονομάζεται Ουμ-αλ-Μπιγιάρα. <br> <br>
Η Πέτρα περίπου τον 7ο αιώνα μ.Χ. χάθηκε από τον χάρτη και παρέμεινε στην αφάνεια για περισσότερο από 1.700 χρόνια, έως ότου την ανακάλυψε ο Ελβετός εξερευνητής Johanness Burckhardt το 1812. <br> <br>
Σ’ ότι αφορά την πόλη σήμερα, κατοικείται από περίπου 20.000 κατοίκους, οι περισσότεροι από τους οποίους ασχολούνται με τον τουρισμό.
