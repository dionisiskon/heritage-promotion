---
layout: poi
wikidatum: Q29317
title:  Μπαγκάν
---

Το συγκρότημα του Μπαγκάν είναι η παλιά, εντυπωσιακή, αυτοκρατορική πρωτεύουσα της Μιανμάρ (ως το 1989 ήταν γνωστή ως Βιρμανία και παλαιότερα ως Μπούρμα) αλλά σήμερα έχουν διασωθεί ελάχιστα τμήματά της και ερείπια επιβλητικών ναών, ανάμεσά τους και 2.200 ναοί και παγόδες. Από τον 9ο μέχρι τον 13ο αιώνα ήταν πρωτεύουσα του βασιλείου του Παγκάν και στην περίοδο της ακμής του βασιλείου (από το 1044 μέχρι το 1287) κατασκευάστηκαν πάνω από 10.000 βουδιστικοί ναοί, παγόδες και μοναστήρια ενώ η πόλη έφθασε να έχει 200.000 κατοίκους. <br> <br> 
Από το 1044 έως 1287, η Bagan ήταν η πρωτεύουσα καθώς και το πολιτικό, οικονομικό και πολιτιστικό κέντρο της αυτοκρατορίας της Pagan. Κατά τη διάρκεια των 250 χρόνων, οι ηγεμόνες της και οι πλούσιοι της πόλης κατασκεύασαν περισσότερους από 10.000 μικρούς ναούς, 1.000 παγόδες και 3.000 μοναστήρια, σε μια έκταση 104 τετρ. χλμ. Η πόλη αυξανόταν και ευημερούσε. Έγινε κέντρο θρησκευτικών και κοσμικών μελετών με ειδίκευση στη γραμματική, την αστρολογία, την αλχημεία, την ιατρική και τις νομικές σπουδές, προσελκύοντας πλήθος μοναχών και σπουδαστών. <br> <br>
Η αυτοκρατορία κατέρρευσε το 1287 εξαιτίας επαναλαμβανόμενων επιδρομών των Μογγόλων. Η πόλη που κάποτε ευημερούσε και φιλοξενούσε 50-200 χιλιάδες ανθρώπους μειώθηκε, έχασε την δύναμή της χωρίς ποτέ να ανακτήσει την υπεροχή και το μεγαλείο της. Έπαψε να είναι πρωτεύουσα της Βιρμανίας το 1297.Η Μπαγκάν στην συνέχεια αποτέλεσε τόπο προσκύνηματος. Μέχρι τα μέσα του 15ου αιώνα κατασκευάστηκε ένας μικρός  αριθμός θρησκευτικών μνημείων. Μεταξύ του 15ου και 20ου αιώνα κατασκευάστηκαν λιγότεροι από 200 ναοί. Η προσοχή των προσκυνητών επικεντρωνόταν σε συγκεκριμένους ναούς, αυτούς που ξεχώριζαν περισσότερο και σε όσους βρίσκονταν κατά μήκος ενός αρχαίου δρόμου. Οι υπόλοιποι έπεσαν σε παρακμή και πολλοί δεν κατάφεραν να επιβιώσουν στο πέρασμα των χρόνων. <br> <br>
Η αρχαία πόλη της Μπαγκάν ξεχωρίζει όχι μόνο για τα πολυάριθμα θρησκευτικά μνημεία, αλλά και για την υπέροχη αρχιτεκτονική των κτισμάτων, καθώς και για τη συμβολή τους στον σχεδιασμό των ναών στην Βιρμανία. Το σχήμα και η κατασκευή του κάθε κτιρίου είναι ιδιαίτερα σημαντική για τους Βουδιστές. Το κάθε στοιχείο έχει τη δική του πνευματική σημασία.Μερικά μόνο από τα κτίσματα που ξεχωρίζουν είναι:Ο ναός Ananda, ο οποίος θεωρείται αρχιτεκτονικό θαύμα, κατασκευάστηκε το 1105 και είναι ένας από τους τέσσερις σωζόμενους ναούς της Μπαγκάν. Σύμφωνα με τον θρύλο που τον περιβάλλει, ο ναός χτίστηκε από οκτώ μοναχούς. Είναι εμπνευσμένος από το σπήλαιο Nandamula στα Ιμαλάια, στο οποίο οι μοναχοί έκαναν διαλογισμό. Ο βασιλιάς, κατ' εντολή του οποίου χτίστηκε ο ναός, σκότωσε τους οκτώ μοναχούς μετά την ολοκλήρωση του ναού, για να εξασφαλίσει ότι δεν θα κατασκευαστεί παρόμοιο κτίσμα πουθενά στον κόσμο.
