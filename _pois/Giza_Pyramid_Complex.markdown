---
layout: poi
wikidatum: Q12508
title:  Πυραμίδες της Γκίζας
---

Οι πυραμίδες της Γκίζας κατασκευάστηκαν πριν από 4500 χρόνια (μεταξύ 2580 και 2560 π.Χ.) και είναι οι σημαντικότερες και πιο διάσημες Πυραμίδες της Αιγύπτου. Στην αρχαία Νεκρόπολη της Γκίζας ξεχωρίζουν οι τρεις μεγάλες πυραμίδες της Τέταρτης δυναστείας: η Πυραμίδα του Χέοπα (γνωστή και ως “η Μεγάλη Πυραμίδα”), η Πυραμίδα του Χεφρήνου και η Πυραμίδα του Μυκερίνου. Σκοπός κάθε πυραμίδας ήταν να «στεγάσει» το νεκρό Φαραώ κατά τη διάρκεια της μεταθανάτιας ζωής του. Μαζί με μικρότερες πυραμίδες (των βασιλισσών), νεκρικούς ναούς, Μαστάμπες και τάφους αξιωματούχων σχημάτιζαν ένα απέραντο συγκρότημα στην Νεκρόπολη της Γκίζας, όπου ανήκει και η περίφημη “Μεγάλη Σφίγγα”. Η Πυραμίδα του Χέοπα είναι η αρχαιότερη (από το 2560 π.Χ.) και η μεγαλύτερη από τις τρεις πυραμίδες της Νεκρόπολης της Γκίζας, η οποία συνορεύει με την πόλη της Γκίζας και τα περίχωρα του Καϊρου. Είναι το αρχαιότερο από τα Επτά θαύματα του αρχαίου κόσμου και το μοναδικό που διασώζεται ως τις μέρες μας.