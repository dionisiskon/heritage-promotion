---
layout: poi
wikidatum: Q12508
title:  Πυραμίδες της Γκίζας
---

Οι πυραμίδες της Γκίζας κατασκευάστηκαν πριν από 4500 χρόνια (μεταξύ 2580 και 2560 π.Χ.) και είναι οι σημαντικότερες και πιο διάσημες Πυραμίδες της Αιγύπτου. Στην αρχαία Νεκρόπολη της Γκίζας ξεχωρίζουν οι τρεις μεγάλες πυραμίδες της Τέταρτης δυναστείας: η Πυραμίδα του Χέοπα (γνωστή και ως “η Μεγάλη Πυραμίδα”), η Πυραμίδα του Χεφρήνου και η Πυραμίδα του Μυκερίνου. Έχει ύψος 146,60 μ. και τέλεια τετράγωνη βάση με πλευρά 230,35 μ. , προκαλεί δε εντύπωση στους σύγχρονους ερευνητές για τα δεδομένα της εποχής της κατασκευής της. Η δε Πυραμίδα του Χέοπα χει όγκο 2.521.000 κυβικά μέτρα, καλύπτει επιφάνεια 54.000 τετραγωνικών μέτρων και το υπολογιζόμενο βάρος της φθάνει τους 6,5 εκατομμύρια τόνους. Σκοπός κάθε πυραμίδας ήταν να «στεγάσει» το νεκρό Φαραώ κατά τη διάρκεια της μεταθανάτιας ζωής του. Το σώμα του βασιλιά ταριχευόταν προτού τοποθετηθεί στη σαρκοφάγο και στη συνέχεια θαβόταν μέσα στην πυραμίδα ή απλώς τοποθετούνταν εντός της πυραμίδας. Ο λόγος για να προστατεύεται και να επιτραπεί η ομαλή μετάβαση στη μετά θάνατον ζωή. Η μεγάλη πυραμίδα του Χέοπα ακόμη και σήμερα διχάζει την επιστήμη. Δεν έχουν καταφέρει να βρουν τον ακριβή τρόπο της κατασκευής, αυτού του επιβλητικού οικοδομήματος. Όσες αναπαραστάσεις έχουν κάνει έχουν καταλήξει στο κενό ή απλά πλησιάζουν την απάντηση. Μαζί με μικρότερες πυραμίδες (των βασιλισσών), νεκρικούς ναούς, Μαστάμπες και τάφους αξιωματούχων σχημάτιζαν ένα απέραντο συγκρότημα στην Νεκρόπολη της Γκίζας, όπου ανήκει και η περίφημη “Μεγάλη Σφίγγα”. Η Πυραμίδα του Χέοπα είναι η αρχαιότερη (από το 2560 π.Χ.) και η μεγαλύτερη από τις τρεις πυραμίδες της Νεκρόπολης της Γκίζας, η οποία συνορεύει με την πόλη της Γκίζας και τα περίχωρα του Καϊρου. Είναι το αρχαιότερο από τα Επτά θαύματα του αρχαίου κόσμου και το μοναδικό που διασώζεται ως τις μέρες μας. <br> <br> 
Με τα χρόνια, οι Πυραμίδες της Γκίζας λεηλατήθηκαν αρκετές φορές, όπως και πολλοί άλλοι βασιλικοί τάφοι. Δεδομένου ότι ήταν γνωστό ότι οι Φαραώ θάβονταν μαζί με χρυσάφι και κοσμήματα, το ξάφρισμα των ταφών ήταν αρκετά συνηθισμένο στην αρχαία Αίγυπτο. Πιστεύεται ότι οι πυραμίδες λεηλατήθηκαν το χρονικό διάστημα μέχρι την ολοκλήρωση και τη σφράγισή τους. <br> <br>
Οι πλευρές και η βάση της Μεγάλης Πυραμίδας του Χέοπα είναι  ευθυγραμμισμένες προς τις τέσσερις βασικές κατευθύνσεις (Βορράς, Νότος, Ανατολή και Δύση). Δεν γνωρίζουμε ακριβώς πώς οι αρχαίοι Αιγύπτιοι πέτυχαν αυτό το επίπεδο ακρίβειας, αλλά είναι πιθανό ότι βασίστηκαν στον ήλιο και τα αστέρια. <br> <br>
Οι ανακαλύψεις που έγιναν στο χωριό των εργατών της Γκίζας δείχνουν ότι ένα μόνιμο εργατικό δυναμικό περίπου 20.000-40.000 ανθρώπων εργαζόταν για την κατασκευή των πυραμίδων. Αυτό περιελάμβανε μηχανικούς, αρχιτέκτονες, οικοδόμους, λιθοξόους, εργάτες και άλλους. <br> <br>
Πάνω από 2,3 εκατομμύρια ογκόλιθοι χρησιμοποιήθηκαν για την κατασκευή της Μεγάλης Πυραμίδας του Χέοπα. Αυτό περιελάμβανε 5,5 εκατομμύρια τόνους ασβεστόλιθου και 8.000 τόνους γρανίτη. Οι μεγαλύτερες πέτρες ζυγίζουν περίπου 25 έως 80 τόνους και είτε εξορύσσονταν από τη Γκίζα είτε μεταφέρονταν με βάρκες από μακρινές τοποθεσίες όπως η Τούρα και το Ασουάν. <br> <br>
Ως αποτέλεσμα της απογύμνωσης των εξωτερικών περιβλημάτων τους και της διάβρωσης χιλιάδων ετών, οι πυραμίδες είναι πολύ μικρότερες από το αρχικό τους ύψος. Η Μεγάλη Πυραμίδα του Χέοπα, η οποία αρχικά είχε ύψος 146 μέτρα, τώρα έχει μόλις 138 μέτρα. Η πυραμίδα του Χεφρήνου ήταν κάποτε 143 μέτρα ύψος αλλά τώρα βρίσκεται στα 136 μέτρα. Και τέλος, η μικρότερη από τις πυραμίδες, αυτή του Μυκερίνου είχε ύψος 66 μέτρα και τώρα έχει ύψος 61 μέτρα.
