---
layout: poi
wikidatum: Q48435
title:  Σεγράδα Φαμίλια
---

Η Βασιλική και Εξαγνιστική Εκκλησία της Αγίας Οικογενείας (γνωστή και ως “Σεγράδα Φαμίλια”) είναι η επιβλητική ρωμαιοκαθολική εκκλησία στη πόλη της Βαρκελώνης (στην ημιαύτονομη επαρχία της Καταλονίας) στην Ισπανία, με το μοναδικό γοτθικό και μετα-μοντέρνο αρχιτεκτονικό σχεδιασμό που φέρει την υπογραφή του παγκοσμίου φήμης Καταλανού αρχιτέκτονα Αντόνι Γκαουντί. Αν και ημιτελής ως σήμερα, η εκκλησία εγκαινιάστηκε το Νοέμβριο του 2010, καθαγιάστηκε από τον Πάπα Βενέδικτο ΙΣΤ΄ και έγινε Βασιλική, ώστε να μπορούν να τελεσθούν η Θεία Λειτουργία και άλλα μυστήρια υπό την παρουσία πιστών. Το έργο ανέγερσής της ξεκίνησε το 1882  αλλά όταν πέθανε ο Γκαουντί το 1926, είχε ολοκληρωθεί λιγότερο από το ένα τέταρτο του έργου. Η νέα πλεον ημερομηνία ολοκλήρωσης εχει οριστει για το 2026, προκειμένου να συμπέσει με την επέτειο των 100 ετών από το θάνατο του Γκαουντί. <br> <br>   
Η Βασιλική της Λα Σαγκράδα Φαμίλια συγκαταλέγεται μεταξύ των πιο περίπλοκων και χρονοβόρων αρχιτεκτονικών έργων στον κόσμο. Βρίσκεται ακόμη υπό κατασκευή, ενώ κάθε χρόνο την επισκέπτονται πάνω από τέσσερα εκατομμύρια άνθρωποι.
Η ιδέα για το κτίριο ξεκίνησε το 1882 όταν μια μικρή ομάδα καθολικών οπαδών του Αγίου Ιωσήφ (μνηστήρας της Παναγίας), γνωστοί ως Ιωσηφίτες, αφιερωμένοι στην ενθάρρυνση της οικογενειακής συνοχής ενόψει της αναδυόμενης βιομηχανικής επανάστασης, προσπάθησαν να οικοδομήσουν μια μικρή ενοριακή εκκλησία στα περίχωρα της τότε προαστιακής Βαρκελώνης. Για να προωθηθεί αυτό το οικογενειακό επίκεντρο, η εκκλησία έπρεπε να αφιερωθεί στην ίδια την ιερή οικογένεια και έτσι ονομάστηκε τελικά η Βασιλική της Λα Σαγράδα Φαμίλια, που σημαίνει η Εκκλησία της Αγίας Οικογένειας. <br> <br>  
Αυτό που δεν θα μπορούσαν να γνωρίζουν οι οπαδοί του Ιωσήφ, ήταν ότι το μικρό τους έργο, στα χέρια ενός φιλόδοξου νεαρού καταλανικού αρχιτέκτονα, του Αντονι Γκαουντί- του οποίου τα μοναδικά έργα εκείνη την εποχή αποτελούσαν ένα κιόσκι, κάποια έπιπλα και άλλες διάφορες ασήμαντες κατασκευές- θα εξελισσόταν σε ένα από τα πιο φιλόδοξα, οραματιστικά, ασυνήθιστα και μακροχρόνια αρχιτεκτονικά έργα στην ιστορία της ανθρωπότητας. Επί του παρόντος χρονολογείται σε 138 χρόνια κατασκευής, χρονικό διάστημα το οποίο, συγκριτικά είναι πάνω από έξι φορές όσο χρειάστηκε για να κατασκευαστεί η Μεγάλη Πυραμίδα της Γκίζας στην Αίγυπτο. Και ακόμα δεν έχει τελειώσει. <br> <br>  
Εάν το 2020 επιβεβαιώσει το γεγονός ότι πολλά μπορούν να πάνε στραβά σε ένα μόνο έτος, η Σαγράδα Φαμίλια βεβαιώνει τι μπορεί να πάει στραβά κατά τη διάρκεια ενός αιώνα. Ο αρχιτέκτονας της, ο Γκαουντί, ενώ ήταν λαμπρός και πρωτοπόρος, δεν ήταν ακριβώς γρήγορος, ούτε αποτελεσματικός, αρκεί να σκεφτεί κανείς ότι χρειάστηκαν σχεδόν επτά χρόνια για να αναπτύξει το πρώτο σετ σκίτσων που περιγράφουν οπτικά τμήματα του κτιρίου στον πελάτη. <br> <br>  
Το όραμα του Γκαουντί για την εκκλησία ήταν τόσο περίπλοκο και λεπτομερές από την αρχή, που σε κανένα σημείο δεν μπορούσε να σχεδιαστεί με το χέρι χρησιμοποιώντας τα τυπικά σχέδια κλίμακας που συμβαίνει συνήθως σε όλα τα αρχιτεκτονικά έργα. Αντ' αυτού, κατασκευάστηκε σχεδόν εξ ολοκλήρου μέσω της δημιουργίας μεγάλων γυψοσανίδων, με τον Γκαουντί να μεταδίδει έτσι τις επιθυμίες του στον στρατό των λιθοδόμων που εργάζονταν για τον ναό. <br> <br>  
Η εσωτερική δομή του ναού, που αποτελείται από κάτι που φαίνεται να είναι πέτρινα δέντρα και κλαδιά που ανυψώνονται κάθετα, ήταν ιδιαίτερα περίπλοκη. <br> <br>  
Το 1926, σε ηλικία 74 ετών, ο διάσημος αρχιτέκτονας σκοτώθηκε σε τροχαίο ατύχημα, καθώς χτυπήθηκε από τραμ. Ντυμένος τόσο άσχημα και με τα μόνα που βρέθηκαν στην τσέπη του να είναι μόνο σταφίδες και αμύγδαλα, τον Γκαουντί τον πέρασαν για άπορο. Χωρίς την κατάλληλη θεραπεία πέθανε αρκετές ημέρες μετά. <br> <br>  
Μέχρι τη στιγμή του τραγικού θανάτου του Γκαουντί, μόνο περίπου το 10-15% του έργου είχε κατασκευαστεί. Μια ενιαία πρόσοψη σχεδόν ολοκληρώθηκε, και η πραγματική τελειωμένη εργασία περιλάμβανε ένα transept, μια κρύπτη και μερικά στοιχεία από τον τοίχο της αψίδας - αλλά κανένα από τα κύρια εσωτερικά κομμάτια δεν είχε καν ξεκινήσει. Ευτυχώς για την ομάδα του γλυπτών, των χτιστών, των αρχιτεκτόνων και των τεχνιτών, ο Γκαουντί άφησε πίσω του ρολά σκίτσων, φωτογραφιών και μια μεγάλη συλλογή γυψοσανίδων, μερικές σε τεράστιες κλίμακες, που θα καθοδηγούσαν τις κατασκευαστικές τους προσπάθειες για την επόμενη δεκαετία. Αλλά αυτή η βοήθεια ήταν βραχύβια. <br> <br>  
Στις 17 Ιουλίου 1936, δέκα χρόνια μετά το θάνατο του Γκαουντί, ξέσπασε ο ισπανικός εμφύλιος πόλεμος και μέσα σε λίγες μέρες μια ομάδα επαναστατών έβαλε φωτιά στο εργαστήριο του Γκαουντί, καίγοντας τα υπόλοιπα σχέδια και σπάζοντας τα μοντέλα από σοβάδες που είχαν μείνει. Με αυτόν τον τρόπο, σχεδόν εξάλειψαν τα ήδη πολύτιμα λίγα έγγραφα που είχαν μείνει και περιέγραφαν το απόλυτο όραμα του Γκαουντί. <br> <br>  
Ωστόσο, δεν σταμάτησαν εκεί, καθώς λίγο αργότερα κατέβηκαν στην κρύπτη και βεβήλωσαν τους τάφους που υπάρχουν μέσα, συμπεριλαμβανομένου αυτόν του Γκαουντί. Όπως σημειώνει ο βιογράφος του Γκαουντί, Γκις Βαν Χένσμπεργκεν, «… η κρύπτη κάτω από το έδαφος μετατράπηκε σε πρόχειρες τουαλέτες, με τον τάφο του Γκαουντί να λερώνεται ως χωματερή για χρησιμοποιημένα κουτιά σαρδέλας, σπασμένα μπουκάλια και άλλα σκουπίδια». <br> <br>  
Μέσα στις επόμενες τέσσερις δεκαετίες, η κατασκευή της Σαγράδα Φαμίλια, ξεκινούσε και διακοπτόταν λόγω της ύφεσης, του Β' Παγκοσμίου Πολέμου και πολλές πολιτικές επαναστάσεις που έπληξαν την Ισπανία. Ακόμα και μετά από σχεδόν έναν ολόκληρο αιώνα κατασκευής, μέχρι το 1978 παρέμειναν πολλές πτυχές του έργου που δεν είχαν ακόμη σχεδιαστεί, και που ακόμη περισσότερο κανείς δεν ήξερε πώς να κατασκευάσει. Χαρακτηριστική ήταν η φράση του διάσημου σουρεαλιστή ζωγράφου Σαλβαντόρ Νταλί, ο οποίος σημείωσε πως «Θα ήταν προδοσία να σκεφτούμε καν να τελειώσουμε τη Σαγράδα Φαμίλια.. Αφήστε τη να παραμείνει εκεί, σαν ένα τεράστιο σάπιο δόντι».
